<!DOCTYPE html>
<html>
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>CargoGo</title>
    <link href="https://fonts.googleapis.com/css2?family=Amaranth:ital,wght@0,400;0,700;1,400;1,700&family=Dancing+Script:wght@400..700&family=Quicksand:wght@300..700&display=swap" rel="stylesheet">
    
</head>
<body>
    <header>
        <div class="logo"> <a href="homepage.html"> CargoGo </a></div>
        <nav class="navbar">
            <div class="menu-icon">
                <span class="menu-icon__line"></span>
                <span class="menu-icon__line"></span>
                <span class="menu-icon__line"></span>
            </div>
            <ul class="nav__links">
                <li><a class="a_li" href="homepage.html">Home</a></li>
                <li><a class="a_li" href="aboutus.html">About us</a></li>
                <li><a class="a_li" href="shop.html">Shop</a></li>
                <li><a class="a_li" href="blog.html">Blog</a></li>
                <li><a class="a_li" href="winkelwagen.html">Winkelwagen</a></li>
            </ul>
        </nav>

    </header>



    

    <section class="overzicht3">
        <div class="text3">
            <h1 class="blog">
                Koop je een longtail of een bakfiets?
            </h1>

            <p class="blog_ov">
                Wie geregeld aan een schoolpoort passeert, kan er niet naast kijken. De longtail, een fiets met een verlengd bagagerek (waarmee je kinderen of vracht kunt vervoeren) is aan een razendsnelle opmars bezig. Vorig jaar werden in België 7.520 elektrisch aangedreven longtails verkocht, meer dan dubbel zoveel als in 2022 (+134 procent), blijkt uit de laatste cijfers van federatie Traxio. In het elektrische segment overvleugelt de longtail voor het eerst de bakfiets, waarvan de verkoop met 14 procent steeg. 
            </p>

            <p class="blog_ov">
                “Vooral in de centrumsteden is de vraag naar longtails de afgelopen jaren enorm toegenomen”, zegt Davy Claeys van fietsenketen Bike Republic. “En wij denken dat de opmars zich ook elders zal doorzetten.” Kiest een aanzienlijk deel van de kopers in steden als Gent of Antwerpen nog voor een bakfiets, dan is de longtail nu al “koning in Brussel”, zegt Felix Cordier van fietsenwinkel Lucien op de Anspachlaan. “Voor elke verkochte bakfiets verkopen we zowat negen longtails.”
            </p>
                
            <p class="blog_ov">
                Cordier ziet daar verschillende redenen voor: de laatste jaren kwamen er veel nieuwe en minder ervaren fietsers bij in de hoofdstad, en dan is een longtail makkelijker om mee te rijden. “Het voelt als fietsen met een normale fiets”, zegt Cordier.
            </p>

            <p class="blog_ov">
                Dat hij ongeveer dezelfde lengte heeft als een klassieke fiets, terwijl een bakfiets al snel de helft langer is, maakt de longtail een pak wendbaarder. Voor wie tussen het drukke verkeer wil laveren in de vaak smalle straten van Brussel, is dat een groot voordeel. “Met een bredere bakfiets riskeer je samen met de wagens in de file te staan”, merkt Claeys op.
            </p>

            <h2>
                Geliefkoosd doelwit
            </h2>

            <p class="blog_ov">
                Een bakfiets vergt een andere manier van fietsen. De bestuurder moet de blik verder vooruit richten en meer anticiperen in de bochten door de grotere draaicirkel. Dat het gewicht vooraan geconcentreerd zit, kan onwennig aanvoelen. “Je wordt het snel gewoon, maar wie afwisselt met een gewone fiets moet zich altijd een beetje aanpassen”, zegt Cordier.
            </p>

            <p class="blog_ov">
                Daartegenover staat dat het zwaartepunt bij veel bakfietsen lager ligt, waardoor die stabieler zijn om zwaardere vracht te vervoeren. “Voor boodschappen was een bakfiets toch net iets handiger”, zegt Laura Buelinckx, leerkracht in Vilvoorde, die lang met een bakfiets reed en vandaag een longtail bezit. Ze schakelde over nadat haar bakfiets voor haar deur was gestolen. Er was geen plaats om die binnen te stallen. Het is meteen nog een belangrijke reden waarom zeker in steden veel fietsers een longtail kiezen. Plaats is er beperkt, weinigen hebben een garage en dan passen longtails nog net in de inkomhal of in publieke fietsstallingen (zoals de fietsboxen in Brussel), terwijl die niet genoeg ruimte bieden voor bakfietsen. 
            </p>

            <p class="blog_ov">
                Het hoge prijskaartje van longtails en bakfietsen - je legt al snel 5.000 tot meer dan 9.000 euro neer voor een nieuw, elektrisch aangedreven exemplaar - maakt ze een geliefkoosd doelwit voor dieven. “Het zijn investeringen die je liever niet buiten laat staan”, zegt Claeys van Bike Republic. Een diefstalverzekering is geen overbodige luxe. Het basismodel van een longtail is vaak iets goedkoper dan een bakfiets, maar accessoires als boodschappentassen, zitjes of regenhoezen kunnen de prijs snel opdrijven.
            </p>

            <h2>
                Files en werken
            </h2>

            <p class="blog_ov">
                Ook Thibaut Norga, marketingverantwoordelijke bij fietsen¬keten Lucien, verwacht dat de verkoop van bakfietsen, en nog meer van longtails, de volgende jaren blijft stijgen. Nu file-records weer sneuvelen en in verschillende steden, zoals Antwerpen en Brussel, grote wegenwerken bezig zijn, zien steeds meer mensen zich gedwongen om alternatieven voor de wagen te zoeken. En daarbij geldt: zien kopen doet kopen. Dat merkte ook Sylvie Dewart, die in 2019 in Gent bij de early adopters hoorde toen ze haar fietskar inruilde voor een longtail. “Veel andere ouders spraken me er toen over aan bij de schoolpoort, en als ik nu mijn kinderen ophaal, zie ik makkelijk twintig of dertig longtails staan.” Ook het aanbod breidt zich snel uit. “Ieder zichzelf respecterend fietsmerk brengt nu een longtail op de markt”, zegt Claeys. Voor gezinnen heeft een longtail het grote voordeel dat hij “langer met de kinderen kan meegroeien”, zegt Norga. “Door de accessoires aan te passen en, bijvoorbeeld, kinderstoeltjes in te ruilen voor een zitbankje, rijden kinderen langer mee, terwijl ze de bak van een bakfiets sneller beu worden.”
            </p>

            <p class="blog_ov">
                Tegelijk zijn gezinnen met meer dan twee kinderen een uitdaging voor de longtail, denkt hij. “Dan kiezen velen voor een bakfiets.” Slechts op een paar longtails kun je drie kinderstoeltjes monteren.
            </p>

            <p class="blog_ov">
                Kinderen moeten ook zelfstandig rechtop kunnen zitten (meestal vanaf zes tot twaalf maanden) voor ze in een fietsstoeltje mogen, en zijn er minder beschut tegen het vaak gure Belgische weer dan in de (overdekte) laadbak van een bakfiets. Om jongere kinderen te vervoeren, kiezen ouders vaker om een maxicosi in de laadbak te monteren. “Dat kan in principe ook op het bagagerek van een longtail (bij sommige modellen is er ook een regentent beschikbaar, red.), maar dat vinden veel ouders toch griezeliger”, zegt Stijn Windels van de Lucien-vestiging in Gent.
            </p>

            <p class="blog_ov">
                Conclusie: Dat de longtail zeker in steden snel oprukt, is geen toeval. Hij fietst makkelijker dan een bakfiets en neemt minder plaats in. Vooral om jonge kinderen te vervoeren, wint hij voor veel gebruikers het pleit van de bakfiets. Maar voor de allerjongsten of om vaker vracht te vervoeren, heeft een bakfiets ook voordelen.
            </p>

            <br>
            <br>

            <div class="image">
                <img class="overzichtpic3" src="Images/blog image.jpg">
            </div>
        </div>


    </section>

    <footer>
        <div class="footer-container">
            <div class="footer-left">
                <h3>CargoGo</h3>
                <p>Adres: Mechelsesteenweg 249, 2000 Antwerpen </p>
                <p>Email: Cargogo@gmail.com 
                <p>Telefoon: +32 483 65 53 74 </p>
            </div>
            <div class="footer-right">
                <h3>Volg ons</h3>
                <ul class="socials">
                    <li><a href="https://www.instagram.com/cargogo"><img class="icons" src="Images/instagram.svg" alt="Instagram"></a></li>
                    <li><a href="https://www.facebook.com/cargogo"><img class="icons" src="Images/facebook.svg" alt="Facebook"></a></li>
                    <li><a href="https://www.twitter.com/cargogo"><img class="icons" src="Images/twitter-x.svg" alt="Twitter"></a></li>
                </ul>
            </div>
        </div>
        <div class="footer-bottom">
            <p>&copy; 2024 CargoGo. Alle rechten voorbehouden.</p>
        </div>
    </footer>

    <script>
        document.addEventListener('DOMContentLoaded', function () {
            const menuIcon = document.querySelector('.menu-icon');
            const navLinks = document.querySelector('.nav__links');

            menuIcon.addEventListener('click', function () {
                navLinks.classList.toggle('show');
            });
        })
    </script>

    <script src="slider.js"></script>

</body>
</html>